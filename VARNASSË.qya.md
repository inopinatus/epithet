# Epesseo varnassë

*SECURITY.md, tecina Eldarinwa lambenen — a Neo-Quenya rendering; quettaparma (glossary) at the foot.*

Sina tammaparma ná carna nurtien témar quandë nótion lintavë ar poldavë, querien oar
mendelóra prestalë, ar vistien tai mir sinta, tanca canta mentien — ya urda ná intyalen ar
apacenen véla.  Epessë carë martaina *PRP* er mittanen, yassë hócirna tanna caita; ar ómu
carë sië sanyë muinateciéva tammainen, i sinta cantava cilmë tëa sa Epessë lá ná carna
turien turmenion tirmor, maiti muinatecindor, hya yando alya mancacoa.

## Muinateciéva sanwer

I héra ataquë ná `AES-256-ECB(id(8B) + MSB_64(HMAC-SHA256(id)))`; i yávë tecina ná
*base58*-tengwainen mentien, ar nómëtëa yesta (`prefix`) napanina ná epë sa.  Ú hyana
cilmëo, i núlatili an AES ar HMAC nar nostainë HKDF-nen: mitya latil-ontaro camë i yesta
erdë (*IKM*) quettalatillo *scrypt*-nen, singya i ontainë latili `prefix`-nen ar
`context`-nen, ar nutë tai i algoritmanen.

Áva yuhta epessë ve tanna anwiéva oi — rië ve essë engwëo.  I tanna 64 bittaiva sinta ná
lá i ampitya lestë ya RFC 2104 §5 laita mentaron anwien, ar maustanen i tuvië prestalëo
caita martossë, an i tanna hócirna ná.  Apa N léra ricier furiéva, i apacenina marto
turiéva ná ve (N/2⁶⁴).  I essi ontainë nirmenen martainë nar — sië encaraimë ar
atayuhtaimë.  Véressen, nuldassen, ar anwien mauya notë tai imyë i helda nótenen ya
vaitar, ar tanë maurer mauya en náva quantainë i senya lénen.

Qui cililyë hyana nurtatammar, á cima sa: rië mitta-nurtatammar 128 bittaiva, i mólar ú
IV/nonce, camimë nar.  Áva yuhta sírë-nurtatammar (ve chacha20) hya mitta-nurtatammar
sírë-lénen (ve aes-256-ctr): i ataquë lá quanta nonce/IV, ar sië quén ya ista i helda
nótë polë terhatë i nurtalë ú urdiéo.  Tai, CBC/OCB, ar hyanë IV/nonce lér — Epesseo
varnapelor yando polir querë tai oar.

Qui cililyë hyana mulë-algoritmar, á cima sa: ilya algoritma camima ná ya onta 64 bittar
hya ambë.  HMAC lá caita to i urdië hirien atta imyë mulir; sië yando yárë mulë-algoritmar
lá furimë sissë ú urdiéo.  Mal algoritmar hequa i sanyar vantar et i varyaina rénallo.
Qui mauya lyen ranya, á lemya mí i SHA-2 nossë — sië laitalmë.

I tenceler sanyë nar: ilya essë camë er téma tengwion, ar er rië.  Ar Epessë váquetuva
ilya ricië pantien nótë ya lahta i mitta 128 bittaiva.

Milya, intyaima, hya etequétina quettalatil nancaruva i nurtalë ar i prestalë-tuvië véla.

Métimavë: lá i cilmë, lá i carië sina tammaparmava acámië léra muinateciéva cendalë.  Sa
liptëa imyassë; antas rië furië-réna 64 bittaiva; ar antas munta réna laviéo hya
véressëo.  Á yuhta Epessë véra raxelyassë.

## Pa i singië

Epessë yuhta singë lénen atta.  Minyavë — qui i sanya latil-ontaro yuhtaina ná — mí
*scrypt* carië i yestassë, ya vista i cílina quettalatil mir i yesta erdë.  Attëavë, mí i
HKDF ettucië, satien i nostainë núlatili cilmenen i yuhtalëo — ve mendë, hya querié-randa.

Pustien loimar imbë i atta yuhtaler, i HKDF singë lá camë essë mí Epesseo latina API;
násë nostaina i `context` ar `prefix` natillon.

Epessë lá hepë ar lá tyastëa quettalatili.  I *scrypt* singë, ar i `context` ar `prefix`
nati yuhtainë i HKDF singessë, ú-muinë cilmer nar, ar polir varnavë náva panyainë mí i
tecië-harma.

## Pa i querië

Sina mírë anta martaina tamma erinqua.  Turië coivië-randa, axani, ar hanquentar yárë
essin: tai lemyar, nirmenen, i camtandoin ilya lanwo ar yuhtalëo.  Írë carilyë camtando,
laitaina ná i `context` nat ve talma latil-queriéo.

## I yestëo cólo

Vistië quettalatil mir yesta erdë anwavë lunga ná.  I sanyë *scrypt* nati (N=2¹⁷, r=8)
mapar ve 128 MiB enyaliéo i analta lúmessë, ar pitya ranta CPU-mótalëo.  Yuhtaina ve
tëaina, sina cólo tulë rië i yestassë: er lú ilya cilmen, lá ilya nurtalen hya pantalen.
Mal á notë sa mí nómi yassen enyalië nauca ná.

## Harwi

Qui intyalyë i ihírielyë harwë Epessessë ya nancarë cilmerya hya carierya, mecin
[á nyarë sa muina tercáno-mentanen](https://github.com/inopinatus/epithet/security/advisories/new).
Áva panta palancénima *issue* hya *pull request*.

---

### Quettaparma — the word-hoard

Where Tolkien left no word, compounds are coined from attested roots in his own manner;
grammatical liberties are the translator's own.  Initialisms — AES, HMAC, HKDF, scrypt,
base58, RFC 2104, PRP, IKM, CPU, MiB — stand untranslated, as proper names of Mannish
craft.

| Quenya | English |
|---|---|
| *Epessë* | "after-name" — Tolkien's own word for an epithet bestowed in life; the gem's true name needed no coining |
| *varnassë* | security (*varna* "safe" + abstract *-ssë*) |
| *tammaparma* | library ("tool-book") |
| *latil* | key ("opener"); *núlatil* subkey; *quettalatil* passphrase ("word-key"); *latil-ontaro* key generator ("key-begetter") |
| *singë* | salt — attested, so the pun of "On seasoning" survives untranslated |
| *tanna* | tag ("sign, token"); *hócirna tanna* truncated tag ("token cut short") |
| *nurta-*, *panta-* | encode ("hide"), decode ("unfold, lay open") |
| *muinatecië* | cryptography ("secret-writing"); *muinatecindo* cryptographer |
| *martaina* | deterministic ("fated", from *marta* "fate") |
| *helda nótë* | plaintext ("the naked number") |
| *mulë-algoritma* | digest algorithm (*mulë* "meal, that which is ground fine") |
| *sírë-* / *mitta-nurtatamma* | stream / block cipher ("flowing" / "piece-wise hiding-tool") |
| *yesta erdë* | initial keying material ("first seed") |
| *furië* | forgery; *marto* chance — tamper detection "lies in chance" |
| *turmenion tirmor* | nation-state security services ("the Watchers of the Realms") |
| *mancacoa* | enterprise ("trade-house") |
| *mírë* | gem — attested "jewel"; a Ruby is, after all, a red *mírë* |
| *lanwa* | framework ("loom" — that on which applications are woven) |
| *camtando* | adapter (*camta-* "to fit, suit, adapt") |
| *tecië-harma* | source repository ("writing-hoard") |
| *querié-randa* | rotation epoch ("turning-age") |
| *harwi* | vulnerabilities ("wounds") |
| *palancénima* | public ("seeable from afar", cf. *palantír*) |
| *bitta* | bit — a loanword the Noldor would frown upon (pl. *bittar*) |
